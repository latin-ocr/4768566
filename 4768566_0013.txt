   

'N

ex verbis intelligunt, non ex voluntate, stultitia irridetur, ubi etiam 61 si quis per calum·

niam quaerat, num fustes aut saxa in armis numeranda sint, id „armorum iudicium“ esse
“ dicit, Pacuvii fabulam significans.

Oratio pro Cluent., quanquam in causa magis odio quam risu digna versatur,
habet quaedam iocosa, ut 58 ineptam Ceparii defensionem, qui cum iudices respicere
C. Fabricii senectutem iussisset, ipse respiciens iam C. Fabricium a subselliis demisso
capite discessisse videt (Quint. VI. 3. 39) et 72. Stajeni fraudem.

In or. II de lege agrar. 13. P. Rulli, cum is tribunatum adisset, mutatus aspectus
et orationis obscuritas (Quint. V. 13. 38. et VIII. 4. 28) et 53 eiusdem insolentia, qua
Pompeio imperaturus videretur, ridetur.

In Cat. ΙΙ. 21. relictorum a Catilina sodalium postremum genus (manicatis et
talaribus tunicis, velis amicti, non togis ete.) describitur.

P. Mur. 2 5. inepta formularum et actionum tractatio jureconsultorum et enuntiata
fastorum mysteria, 61 asperior Stoicorum doctrina et praecepta et paradoxorum in·
eptiae perstringuntur *).

P. Flacc. 41. D. Laelius accusator arguitur ..homini Phrygi, qui arborem fici
nunquam vidisset, fiscinam ficorum obiecisse-'⁴ tanquam edaci bestiae, ubi Schol. Bobb.
notat: „quasdam criminationes non pugnaci argumentatione, sed festiva urbanitate
dissolvi“; 70 subscriptor accusationis Apulejus illuditur, qui annos iam triginta in foro
versetur, sed tamen in Pergameno, qui unis vestimentis tam diu lautus sit, qui, ut ex
Catonis praecepto „pedibus compensaret pecuniam“, longe a Tiberi ad Caicum agros
emerit, cui cum coronam auream Pergameni litteris imponebant, non plus auri quam
monedulae committebant; 65 denique Asiatici testes irridentur. Alium in eadem Flacci
causa iocum Macrobius II. 1. 13. commemorat, quem tamen in oratione non extare dicit.

Magnam cavillandi materiam Ciceroni in sequentibus orationibus p. redit„ p. Sest.,
postea in Pis. Piso et G abinius praebuerunt, quibus consulibus se ex urbe eiectum
indignabatur, quos p. Sest. 18. et in Pis. 22. describit, Gabinium calamistrata coma,
puteali et faeneratorum gregibus inflatum etc„ Pisonem terribilem aspectu, vestitum pur·
pura plebeia ac paene fusca, capillo ita horrido, ut Capua —- Seplasiam sublaturus videre·
tur. Maxime autem Pisonis supercilium, quod ille mirifice movisse et frontem contraxisse
videtur, illudit, non solum p. Sest., quum eo supercilio tanquam vade annum niti visum
esse dicit, sed etiam in Pis. 1. 20. 70. inprimis 14: interrogatum quid sentiret de con-
sulatu Ciceronis, eum respondisse ..altero ad frontem sublato, altero ad mentum depresso
supercilio& Colore autem fusco eundem fuisse probabile est, quod „ad honores ob·
repsit commendatione fumosarum imaginum, quarum simile habebat nihil praeter colorem“.
Quibus verbis praeterea in Pisonem atque Gabinium invectus est, ea in convicio, quam
in salibus numerare malim; festiva autem sunt sapientiae Epicureae praecepta, quibus
Piso genero suo Caesari cupiditatem triumphi comprimere ac restinguere iubetur 59 et
narratio reditus ex provincia 55. 61.

Sed redeo ad Sestianam, in qua narrat, quemadmodum Q. Numerius Rufus,
mulionia paenula arrepta, messoria corbe contectus, gemini nominis errore servatus sit

 

*) Quo audito M. Porcius Cato dixisse fertur: quarn ridiculum habemus consulem.

